<h1 id="mcetoc_1bfft0hc71" style="text-align: center;">Parte terza<br />LA MIA AVVENTURA A TERRA</h1>
<h3 id="mcetoc_1bfft0hc72" style="text-align: center;"><br />Capitolo 13<br />Come cominci&ograve; la mia avventura</h3>
<p><br />Quando salii sul ponte l&rsquo;indomani mattina, l&rsquo;aspetto dell&rsquo;isola<br />era completamente cambiato. Quantunque la brezza<br />fosse del tutto caduta, avevamo fatto un bel tratto di cammino<br />durante la notte, ed eravamo ora imprigionati dalla<br />bonaccia a circa mezzo miglio a sud-est della piatta costa<br />orientale. Boscaglie grigiastre rivestivano gran parte della<br />sua superficie. Questa tinta uniforme era interrotta nella<br />zona pi&ugrave; bassa da strisce di sabbia gialla e da una quantit&agrave;<br />di alberi alti, della famiglia dei pini, che sormontavano gli<br />altri: alcuni isolati, altri a gruppi; ma la colorazione generale<br />era piatta e triste. I monti innalzavano su questa vegetazione<br />i loro picchi di nuda roccia. Tutti erano di forma<br />bizzarra, e il Cannocchiale, di tre o quattrocento piedi il<br />pi&ugrave; alto dell&rsquo;isola, presentava il pi&ugrave; strano profilo, balzando<br />su ripido e scabro da ogni lato, per rimanere in cima<br />improvvisamente mozzato come un piedistallo su cui collocare<br />una statua.<br />La Hispaniola rullava sulle onde gonfie. I boma stridevano<br />ai bozzelli, la barra del timone sbatteva di qua e di l&agrave; e l&rsquo;intera<br />nave scricchiolava, gemeva, s&rsquo;impennava e si abbatteva<br />come una creatura torturata. Io mi tenevo attaccato al paterazzo<br />e ogni cosa mi vorticava intorno; poich&eacute;, se ero un<br />buon marinaio mentre la nave filava, questo rimaner l&igrave; in<br />piedi e sballottato come una bottiglia era cosa che non sop-<br />77<br />portavo senza nausea, e soprattutto a digiuno. Forse anche<br />l&rsquo;aspetto melanconico dell&rsquo;isola con le sue grigie foreste e i<br />suoi picchi rocciosi e selvaggi, e lo spumeggiare e tuonare<br />delle onde contro l&rsquo;irta riva acuivano il mio malessere; fatto<br />sta che malgrado il sole smagliante e infuocato, e l&rsquo;allegria<br />degli uccelli marini che si tuffavano e gridavano intorno a<br />noi, e la prospettiva cos&igrave; grata sempre a chi approda dopo<br />una lunga navigazione, io mi sentivo il cuore oppresso, e fin<br />da quella prima occhiata imparai a odiare l&rsquo;Isola del Tesoro.<br />Avevamo davanti una mattinata di duro lavoro, poich&eacute; non<br />c&rsquo;era traccia di vento; e bisognava mettere in acqua le barche<br />e rimorchiare la nave per tre o quattro miglia; tanta<br />era la distanza da coprire per doppiare la punta dell&rsquo;isola,<br />passare lo stretto canale, e raggiungere il porto dietro l&rsquo;isolotto<br />dello Scheletro.<br />Presi posto in un&rsquo;imbarcazione, dove peraltro non avevo<br />nulla da fare. Il calore era soffocante, e gli uomini curvi<br />sulla loro fatica brontolavano rabbiosamente. Anderson,<br />che comandava la mia barca, anzich&eacute; richiamare l&rsquo;equipaggi&ograve;<br />all&rsquo;ordine, protestava peggio degli altri.<br />&laquo;Ma,&raquo; disse infine con una bestemmia &laquo;non andr&agrave; sempre<br />cos&igrave;.&raquo;<br />Queste parole mi parvero un pessimo segno. Fino a quel<br />giorno gli uomini avevano compiuto il loro lavoro di<br />buona voglia e con slancio; ma la semplice vista dell&rsquo;isola<br />era bastata ad allentare i vincoli della disciplina. Durante<br />tutto il tragitto Long John stette vicino al timoniere per<br />guidare la nave. Conosceva lo stretto come il palmo della<br />sua mano, e bench&eacute; lo scandaglio indicasse pi&ugrave; acqua di<br />quanto risultava dalla carta, John non ebbe mai un momento<br />di esitazione.<br />&laquo;C&rsquo;&egrave; una forte corrente qui, col riflusso della marea&raquo; disse<br />&laquo;ed &egrave; come se il canale fosse stato scavato con una vanga.&raquo;<br />Gettammo l&rsquo;ancora nel preciso punto segnato sulla mappa,<br />a circa un terzo di miglio da ciascuna riva: la terra da un<br />78<br />lato, e l&rsquo;isolotto dello Scheletro dall&rsquo;altro. Il fondo era pura<br />sabbia. Il tuffo della nostra ancora sollev&ograve; uno stormo di<br />uccelli che gridando volteggiarono sopra i boschi: ma in<br />meno di un minuto si erano di nuovo posati, e tutto era ridiventato<br />quieto e silenzioso. La rada era completamente<br />riparata dalla costa e circondata da boschi i cui alberi scendevano<br />fino quasi a lambire il mare; le rive erano in gran<br />parte piatte; e le cime dei monti disposte a cerchio formavano<br />una specie di lontano anfiteatro. Due fiumiciattoli o<br />meglio due ruscelletti paludosi si scaricavano in questo che<br />chiamerei stagno; e la vegetazione su quella parte della<br />costa ostentava una specie di malvagio splendore.<br />Da bordo nulla potevamo scorgere n&eacute; del fortino n&eacute; della<br />palizzata completamente affondata nel verde; e se non<br />fosse stato per la carta spiegata sotto i nostri occhi,<br />avremmo potuto illuderci d&rsquo;essere i primi ad ancorarci l&igrave;<br />da quando l&rsquo;isola era emersa dalle acque. Non c&rsquo;era un<br />alito di vento n&eacute; si sentiva alcun rumore tranne il tuonar<br />della risacca mezzo miglio lontano lungo la spiaggia e contro<br />le scogliere di fuori. Caratteristiche esalazioni di foglie<br />imputridite e tronchi d&rsquo;alberi marciti stagnavano sul posto<br />dell&rsquo;ancoraggio. Vidi il dottore arricciare il naso pi&ugrave; volte,<br />come si fa quando si annusa un uovo guasto.<br />&laquo;Non so nulla del tesoro&raquo; disse &laquo;ma scommetterei che qui<br />c&rsquo;&egrave; la malaria.&raquo;<br />Se il contegno degli uomini era stato inquietante sulla<br />barca, divent&ograve; addirittura minaccioso non appena tornati<br />a bordo. Si raggruppavano sul ponte a mormorare tra loro.<br />Il pi&ugrave; semplice comando veniva accolto con occhiatacce<br />ed eseguito di mala voglia e male. Anche i marinai onesti<br />dovevano essere stati contagiati, perch&eacute; tutti si comportavano<br />allo stesso modo. Era chiaro che la rivolta ci pendeva<br />sul capo come una nuvola carica di tempesta. N&eacute; eravamo<br />noi soli della cabina ad avvertire il pericolo. Long John si<br />dava molto da fare, correndo da un gruppetto all&rsquo;altro e<br />79<br />invitando alla calma. Nessuno avrebbe potuto offrire un<br />esempio miglior. Superava se stesso in buona disposizione<br />e cortesia; e dispensava sorrisi a tutti. Appena sentiva un<br />comando, eccolo sulla gruccia col pi&ugrave; gioviale, &laquo;s&igrave;, s&igrave; signore&raquo;;<br />e quando non c&rsquo;era altro da fare, intonava una canzone<br />dietro l&rsquo;altra, come per coprire il malcontento dei<br />compagni. Fra tutti i lati oscuri di quello spiacevole pomeriggio,<br />l&rsquo;evidente ansia di Long John sembrava il peggiore.<br />Tenemmo consiglio in cabina.<br />&laquo;Signore&raquo; disse il capitano rivolgendosi al conte &laquo;se arrischio<br />un altro ordine, l&rsquo;intero equipaggio si ribeller&agrave; come<br />un sol uomo. S&igrave;, signore, siamo a questo punto. Mettiamo<br />che mi si risponda male. Se io ribatto, eccoci ai ferri corti;<br />se taccio, Silver capisce che c&rsquo;&egrave; sotto qualche cosa, e la partita<br />&egrave; perduta. Per il momento, noi non abbiamo che un<br />uomo su cui poter contare.&raquo;<br />&laquo;E sarebbe?&raquo; domand&ograve; il conte.<br />&laquo;Silver, signore. Lui desidera che le cose si assestino non<br />meno ardentemente di noi. Questa non &egrave; che una bizza.<br />Silver la farebbe loro presto passare se ne avesse l&rsquo;occasione,<br />e io propongo di fornirgli quest&rsquo;occasione. Concediamo<br />agli uomini il permesso di scendere a terra un<br />pomeriggio. Se vanno tutti, la nave &egrave; nostra. Se nessuno si<br />muove, noi teniamo la cabina e Dio protegger&agrave; il nostro<br />buon diritto. Se solo alcuni vanno, Silver, credete a me, li<br />riporter&agrave; a bordo dolci come agnelli.&raquo;<br />Cos&igrave; fu deciso. Pistole cariche vennero distribuite a tutti<br />gli uomini sicuri; Hunter, Joyce, e Redruth furono messi<br />al corrente della situazione, e ricevettero le nostre confidenze<br />con minor sorpresa e maggior coraggio di quanto<br />non avessimo immaginato; dopo di che il capitano sal&igrave; sul<br />ponte, e si rivolse all&rsquo;equipaggio.<br />&laquo;Uomini&raquo; disse &laquo;la giornata &egrave; stata calda, e siamo tutti stanchi<br />e di cattivo umore. Un giro a terra non far&agrave; male a nessuno;<br />le scialuppe sono ancora in acqua: potete prenderle, e<br />80<br />chi vuole pu&ograve; rimanere a terra tutto il pomeriggio. Far&ograve; tirare<br />un colpo di cannone mezz&rsquo;ora prima del calar del sole.&raquo;<br />Quegli sciocchi pensavano certo di trovarsi a inciampare<br />nel tesoro appena sbarcati, perch&eacute; in un lampo il loro malumore<br />si dissip&ograve; e lanciarono un evviva che risvegli&ograve; l&rsquo;eco<br />di un monte lontano e sollev&ograve; in aria un altro stormo di<br />uccelli che stridendo volteggiarono sopra l&rsquo;ancoraggio.<br />Il capitano era uomo troppo accorto per rimanere in<br />mezzo a loro. Si dilegu&ograve; subito lasciando a Silver il compito<br />di regolare la spedizione, il che credo fu un&rsquo;ottima<br />idea. Si fosse trattenuto sul ponte, non avrebbe potuto pi&ugrave;<br />a lungo fingere d&rsquo;ignorare la reale situazione. Era chiaro<br />come il sole. Silver era il vero capitano e disponeva di un<br />equipaggio in rivolta. Gli onesti, e potei presto assodare<br />che ne rimanevano a bordo, erano indubbiamente poco<br />svegli. O meglio, la verit&agrave; era che l&rsquo;esempio dei caporioni<br />aveva pi&ugrave; o meno demoralizzato tutti quanti: ma i pochi<br />bravi ragazzi in fondo, non si sarebbero lasciati portare o<br />spingere un passo pi&ugrave; in l&agrave;. Difatti, una cosa &egrave; essere indolente<br />e imboscarsi, altra cosa &egrave; impadronirsi di una nave<br />e trucidare una schiera di innocenti.<br />La spedizione fu finalmente allestita. Sei rimanevano a<br />bordo, e gli altri tredici, compreso Silver, cominciarono a<br />calarsi nelle scialuppe. Fu allora che mi balen&ograve; la prima di<br />quelle idee pazze che tanto contribuirono a salvarci la vita.<br />Restando a bordo sei uomini, era chiaro che i nostri non<br />potevano pensare a impadronirsi della nave; ma poich&eacute; le<br />forze delle due parti si bilanciavano, era altrettanto chiaro<br />che, per il momento, la cabina non necessitava del mio<br />aiuto. Mi prese a un tratto la voglia di scendere a terra.<br />Con la lestezza di un gatto scivolai gi&ugrave; dal bordo e mi acquattai<br />a prua della barca pi&ugrave; vicina, che quasi subito si<br />mosse. Nessuno si accorse di me, tranne l&rsquo;uomo che remava<br />a prua, che mi disse:<br />&laquo;Sei tu, Jim? Abbassa la testa.&raquo;<br />81<br />Ma Silver dall&rsquo;altra barca si volt&ograve; a guardare, e chiam&ograve; per<br />sapere se ero io; in quel momento cominciai a pentirmi di<br />ci&ograve; che avevo fatto. Gli equipaggi gareggiarono in velocit&agrave;<br />per guadagnare la riva; ma la scialuppa che mi portava,<br />avendo qualche vantaggio iniziale, ed essendo pi&ugrave; leggera<br />e meglio condotta, sopravanz&ograve; di molto l&rsquo;altra barca. La<br />nostra prua aveva gi&agrave; urtato contro il groviglio degli alberi<br />della riva, e io, afferrato un ramo, m&rsquo;ero lanciato fuori<br />piombando nel pi&ugrave; vicino cespuglio, quando Silver e gli<br />altri arrancavano ancora cinquanta metri indietro.<br />&laquo;Jim! Jim!&raquo; sentii gridare alle mie spalle. Ma io non diedi<br />retta: saltando, curvandomi, spezzando rami per aprirmi<br />un passaggio, corsi e corsi dritto davanti a me fin tanto che<br />le forze non mi abbandonarono.</p>