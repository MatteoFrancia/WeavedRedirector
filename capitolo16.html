<h1 id="mcetoc_1bfft0hc71" style="text-align: center;">Parte quarta</h1>
<h1 id="mcetoc_1bfft9sqn5" style="text-align: center;">IL FORTINO</h1>
<h1 id="mcetoc_1bfft9vqh6" style="text-align: center;">Capitolo 16</h1>
<h1 id="mcetoc_1bffta2l07" style="text-align: center;">Il racconto del dottore: come la nave fu abbandonata </h1>
<p>&nbsp;</p>
<p>Era circa l&rsquo;una e mezzo (tre tocchi, in gergo marinaresco)<br />quando le due scialuppe della Hispaniola si recarono a<br />terra. Il capitano, il conte e io stavamo in cabina discutendo<br />della situazione. Ci fosse stato un alito di vento, saremmo<br />piombati sui rivoltosi rimasti a bordo, avremmo<br />salpato l&rsquo;ancora e preso il largo. Ma il vento mancava, e<br />per colmo di sfortuna Hunter giunse con la notizia che Jim<br />Hawkins era sgusciato in una scialuppa ed era sceso a terra<br />con gli altri. Nessun di noi avrebbe mai dubitato di Jim<br />Hawkins: ma eravamo preoccupati per la sua vita. Con uomini<br />di quello stampo ci pareva quasi un miracolo poter<br />rivedere quel ragazzo. Corremmo sul ponte. La pece ribolliva<br />nelle commessure del fasciame. Il puzzo nauseabondo<br />nell&rsquo;aria mi dava il voltastomaco; se mai si respir&ograve; febbre<br />e dissenteria, fu in quell&rsquo;abominevole ancoraggio. I sei miserabili<br />stavano raccolti sul castello di prua borbottando<br />al riparo di una vela. Potevamo vedere le imbarcazioni, ormeggiate<br />nel punto dove sboccava il fiume, con un uomo<br />in ciascuna. Uno di essi fischiettava &laquo;Lillibullero&raquo;.<br />L&rsquo;attesa era snervante e fu deciso che Hunter e io saremmo<br />scesi a terra con la lancia in cerca di notizie. Le barche<br />erano sulla destra; ma Hunter e io puntammo in direzione<br />del fortino segnato sulla carta. I due uomini rimasti a guar-<br />94<br />dia delle scialuppe sembrarono molto turbati dalla nostra<br />apparizione. &laquo;Lillibullero&raquo; tacque; e io vidi quei due discutere<br />sul da farsi. Fossero andati a informare Silver, le cose<br />avrebbero forse preso tutta un&rsquo;altra piega; ma avevano le<br />loro istruzioni, penso, e decisero di rimanere tranquillamente<br />l&agrave; dov&rsquo;erano, e risuon&ograve; di nuovo il &laquo;Lillibullero&raquo;.<br />La costa presentava una leggera sporgenza ed io feci in<br />modo da frapporla tra noi e loro; sicch&eacute;, prima ancora di<br />approdare, eravamo gi&agrave; fuori della vista delle due imbarcazioni.<br />Saltai a terra e, con un grande fazzoletto di seta<br />sotto il cappello per ripararmi dal caldo e un paio di pistole<br />cariche per difendermi, m&rsquo;incamminai con la massima rapidit&agrave;<br />consentita dalla prudenza. Non avevo ancora percorso<br />cento metri che arrivai al fortino. Ecco in che cosa<br />consisteva: una sorgente di acqua limpidissima sgorgava<br />quasi alla cima d&rsquo;un poggio; su quel poggio, includendovi<br />la sorgente, era stata costruita con dei tronchi una robusta<br />baracca capace di contenere una quarantina di uomini; su<br />ciascuno dei lati si aprivano feritoie per il fuoco dei moschetti.<br />Tutt&rsquo;intorno c&rsquo;era un largo spazio disboscato e il<br />sistema difensivo era completato da una palizzata alta sei<br />piedi e interamente chiusa, troppo solida per poter essere<br />abbattuta senza grande fatica, e troppo aperta per poter<br />coprire gli assalitori. Cos&igrave; questi ultimi rimanevano alla<br />merc&eacute; degli uomini del forte; i quali, standosene tranquilli<br />nei propri ripari, potevano sparar loro addosso come a<br />delle pernici. Buona guardia e viveri: d&rsquo;altro non abbisognavano<br />i difensori, che, a parte il caso di una completa<br />sorpresa, erano in grado di tenere a bada un reggimento.<br />Quello che mi colp&igrave; in particolare fu la sorgente. Poich&eacute;, se<br />nella cabina della Hispaniola custodivamo armi e munizioni<br />in abbondanza e viveri e squisiti vini, una cosa per&ograve; avevamo<br />trascurato: l&rsquo;acqua. Stavo appunto pensando a ci&ograve;, quando<br />il grido d&rsquo;un uomo morente risuon&ograve; sull&rsquo;isola. Non ero<br />nuovo a fatti di sangue: ho servito Sua Altezza Reale il duca<br />95<br />di Cumberland e sono stato io stesso ferito a Fontenoy: malgrado<br />ci&ograve; il mio cuore si mise a battere precipitosamente.<br />&laquo;Jim Hawkins &egrave; morto!&raquo; fu questo il mio primo pensiero.<br />Essere stato soldato vuol dire qualcosa: ma essere stato medico<br />&egrave; ancora di pi&ugrave;. Nella nostra professione non c&rsquo;&egrave;<br />tempo per trastullarsi. Sicch&eacute; io presi subito le mie decisioni<br />e senza perder tempo tornai sulla spiaggia e saltai<br />nella lancia. Per fortuna Hunter era un buon vogatore. Volavamo<br />sul pelo dell&rsquo;acqua e presto la lancia raggiunse la<br />goletta e io potei salire a bordo.<br />Trovai i miei compagni profondamente scossi com&rsquo;era da<br />aspettarsi. Il conte era seduto, pallido come un cencio,<br />pensando forse in quale sciagurata avventura ci aveva condotti,<br />povero cristo! E uno dei sei uomini di prua non<br />aveva l&rsquo;aria di stare molto meglio.<br />&laquo;Ecco un uomo nuovo a queste faccende&raquo; disse il capitano<br />Smollett puntando l&rsquo;indice verso di lui. &laquo;Poco &egrave; mancato<br />che non svenisse, dottore, quando ha sentito il grido. Ancora<br />una virata e quest&rsquo;uomo passer&agrave; dalla nostra parte.&raquo;<br />Esposi il mio piano al capitano e ci accordammo sui particolari<br />della sua esecuzione. Piazzammo il vecchio Redruth<br />nel passaggio tra la cabina e il castello di prua, con tre o<br />quattro moschetti carichi e un materasso per ripararsi.<br />Hunter port&ograve; la lancia sotto il portello di poppa, e Joyce e<br />io ci affrettammo a caricarla di cassette di polvere, moschetti,<br />scatole di gallette, barili di pancetta, una botticella<br />di cognac e la mia preziosa cassetta dei medicinali. Il conte<br />e il capitano rimasero sul ponte, e quest&rsquo;ultimo chiam&ograve; il<br />timoniere, che era il marinaio pi&ugrave; alto in grado a bordo.<br />&laquo;Signor Hands,&raquo; disse &laquo;come vedete siamo in due con un<br />paio di pistole ciascuno. Se uno di voi fa il pi&ugrave; piccolo segnale,<br />&egrave; un uomo morto.&raquo;<br />Parvero abbastanza sorpresi e, dopo essersi brevemente consultati,<br />s&rsquo;infilarono uno dopo l&rsquo;altro nel boccaporto di prua,<br />credendo certamente di poterci cogliere alle spalle. Ma,<br />96<br />quando videro Redruth che sbarrava loro il passo nel passaggio,<br />fecero dietrofront, e di nuovo una testa emerse sul ponte.<br />&laquo;Gi&ugrave;, bastardo!&raquo; intim&ograve; il capitano. La testa di nuovo spar&igrave;<br />e per un po&rsquo; non sentimmo altro di quei sei vigliacchi.<br />Frattanto, buttando gi&ugrave; la roba come ci veniva alle mani,<br />avevamo caricato la lancia il pi&ugrave; possibile. Joyce e io ci calammo<br />per il portellone di poppa, e vogando a gran forza<br />di nuovo ci dirigemmo a terra. Questo secondo viaggio<br />stuzzic&ograve; non poco l&rsquo;attenzione dei marinai di guardia lungo<br />la costa. &laquo;Lillibullero&raquo; si interruppe di nuovo e stavamo<br />per perderli di vista dietro il piccolo promontorio, quando<br />uno di essi salt&ograve; a terra e si ecliss&ograve;. Ebbi una mezza idea di<br />modificare il mio piano e distruggere le loro imbarcazioni:<br />ma Silver e gli altri potevano essere l&igrave;, e non volli espormi<br />al rischio di perdere tutto per voler prendere troppo.<br />Prendemmo terra nello stesso punto di prima e cominciammo<br />a portare le provviste nel fortino. Carichi tutti e<br />tre, facemmo il primo viaggio e lanciammo le provviste al<br />di l&agrave; dello steccato. Poi, lasciato Joyce di guardia &ndash; un<br />uomo solo, a dire il vero, ma munito di una mezza dozzina<br />di moschetti &ndash; Hunter e io tornammo alla lancia e nuovamente<br />caricammo le nostre spalle. E cos&igrave; seguitammo<br />senza riprender fiato finch&eacute; l&rsquo;intero carico non fu sistemato:<br />allora i due uomini si installarono nel fortino, e io,<br />remando a tutta forza, riguadagnai la Hispaniola.<br />Il fatto che ci fossimo arrischiati a caricare una seconda<br />volta il canotto pu&ograve; sembrare pi&ugrave; audace di quanto in real -<br />t&agrave; non fosse. Perch&eacute; se loro avevano il vantaggio del numero,<br />a noi rimaneva quello delle armi. Nessuno degli<br />uomini a terra disponeva di un moschetto e prima che<br />avessero potuto raggiungerci con le loro pistole, noi contavamo<br />di riuscire a dar loro un prima lezione freddandone<br />almeno una mezza dozzina.<br />Il conte, riavutosi dallo sgomento, mi aspettava al portello<br />di poppa. Afferr&ograve; la gomena, l&rsquo;assicur&ograve; e cominciammo a<br />97<br />riempire in fretta e furia la lancia. Il carico era costituito<br />da pancetta, polvere e gallette, con un solo moschetto e un<br />coltellaccio a testa, per il conte, per me, Redruth e il capitano.<br />Il resto delle armi e delle munizioni lo buttammo a<br />mare, e poich&eacute; non c&rsquo;erano pi&ugrave; di due braccia e mezzo<br />d&rsquo;acqua, potemmo vedere sotto di noi l&rsquo;acciaio scintillare<br />al sole sul nitido fondo sabbioso. La marea cominciava a<br />calare e la nave, dondolando, si portava sull&rsquo;ancora. Si sentivano,<br />affievolite dalla lontananza, delle voci che si chiamavano<br />fra le due barche, e questa circostanza, pure<br />rassicurandoci riguardo a Joyce e Hunter spostati molto<br />pi&ugrave; verso est, ci consigli&ograve; di affrettarci. Redruth, abbandonato<br />il suo posto nel passaggio, salt&ograve; nella lancia che noi<br />portammo verso la volta di poppa, pi&ugrave; a portata del capitano<br />Smollett.<br />&laquo;Marinai&raquo; grid&ograve; questi &laquo;mi sentite?&raquo; Nessuna risposta dal<br />castello di prua.<br />&laquo;&Egrave; a te, Abraham Gray, &egrave; a te che parlo.&raquo; Ancora nessuna<br />risposta.<br />&laquo;Gray,&raquo; riprese il capitano alzando un poco la voce &laquo; lascio<br />la nave e ti ordino di seguire il tuo capitano. So che in<br />fondo sei un brav&rsquo;uomo e non credo che gli altri della tua<br />banda siano cos&igrave; cattivi come vorrebbero sembrare. Ho<br />l&rsquo;orologio in mano: ti do trenta secondi per raggiungermi.&raquo;<br />Segu&igrave; un altro silenzio.<br />&laquo;Su, amico, vieni&raquo; continu&ograve; il capitano &laquo;non star l&igrave; a tentennare.<br />Ogni secondo mette in pericolo la mia vita e<br />quella di questi signori...&raquo;<br />Si sent&igrave; un improvviso tafferuglio, il rumore di una rissa, e<br />Abraham Gray balz&ograve; fuori con una ferita alla guancia, correndo<br />dal capitano come un cane al fischio del padrone.<br />&laquo;Sono con lei, signore&raquo; ansim&ograve;. E subito dopo, lui e il capitano,<br />saltarono nella lancia e prendemmo il largo. Eravamo<br />fuori della nave, ma non ancora a terra, nel nostro<br />fortino.</p>
<p>&nbsp;</p>
<p>&nbsp;</p>
<p>&nbsp;</p>