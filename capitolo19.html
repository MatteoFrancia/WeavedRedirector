<h1 id="mcetoc_1bfft0hc71" style="text-align: center;">Capitolo 19</h1>
<h1 id="mcetoc_1bfftflboc" style="text-align: center;">Il racconto &egrave; ripreso da Jim Hawkins:</h1>
<h1 id="mcetoc_1bfftfoe9d" style="text-align: center;">la guarnigione del fortino </h1>
<p>&nbsp;</p>
<p>&nbsp;</p>
<p>Vedendo la bandiera, Ben Gunn si ferm&ograve; trattenendomi<br />per un braccio e sedette.<br />&laquo;Ecco l&agrave; i tuoi compagni&raquo; disse &laquo;non c&rsquo;&egrave; dubbio.&raquo;<br />&laquo;Pi&ugrave; probabile che siano gli ammutinati&raquo; feci io.<br />&laquo;Come? In un posto come questo, dove approdano solo<br />pirati, Silver spiegherebbe la bandiera nera, stanne pur<br />certo. Sono i tuoi compagni, ti dico. C&rsquo;&egrave; stata battaglia e<br />credo che loro se la siano cavata bene; ora sono scesi a<br />terra nel vecchio fortino costruito anni e anni fa da Flint.<br />Per&ograve;, aveva una bella testa quel Flint! Rum a parte, non si<br />era mai visto uno cos&igrave;. Non aveva paura di nessuno; nessuno,<br />eccetto di Silver; Silver s&igrave;, aveva quel privilegio.&raquo;<br />&laquo;Bene&raquo; dissi io &laquo;se &egrave; cos&igrave;, allora &egrave; bene che mi affretti a<br />raggiungere i miei.&raquo;<br />&laquo;Non io, amico&raquo; rispose Ben &laquo;Non io. Sei un bravo figliuolo,<br />se non m&rsquo;inganno, ma non sei che un ragazzo, per<br />dirla in una parola. Ora Ben Gunn se ne va. Neanche per<br />del rum mi farei trascinare l&igrave; dentro, neanche per del rum,<br />finch&eacute; non abbia visto il tuo nobiluomo e ottenuto la sua<br />parola d&rsquo;onore. E non dimenticare le mie parole: &ldquo;Di gran<br />lunga pi&ugrave; fiducia&rdquo; (questo devi dire) &ldquo;di gran lunga pi&ugrave; fiducia&rdquo;:<br />e qui gli dai un pizzicotto.&raquo; E una terza volta, con<br />la stessa aria di uomo che la sa lunga, mi pizzic&ograve;.<br />&laquo;E quando avrai bisogno di Ben Gunn, tu sai dove trovarlo,<br />Jim. Esattamente dove l&rsquo;hai incontrato oggi. E chi<br />verr&agrave; tenga in mano qualcosa di bianco e venga solo. E tu<br />dirai: &ldquo;Ben Gunn ha le sue brave ragioni&rdquo;.&raquo;<br />&laquo;Bene,&raquo; dissi, &laquo;credo di aver capito. Voi avete una proposta<br />da fare e desiderate vedere il conte o il dottore e vi si<br />trover&agrave; dove vi ho trovato. &Egrave; tutto?&raquo;<br />&laquo;E a che ora?&raquo; aggiunse. &laquo;Diciamo fra mezzogiorno e le tre.&raquo;<br />108<br />&laquo;D&rsquo;accordo. E ora posso andare?&raquo;<br />&laquo;Non ti dimenticherai mica?&raquo; chiese nervosamente &laquo;&rdquo;Di<br />gran lunga pi&ugrave; fiducia&rdquo; e &ldquo;le sue proprie ragioni&rdquo;, questa<br />&egrave; la cosa importante: te lo dico da uomo a uomo. Bene, allora,&raquo;<br />e seguitava a trattenermi &laquo;puoi andare, Jim. E ancora,<br />Jim, se per caso vedessi Silver, non lo tradiresti mica<br />Ben Gunn? Neanche a tirarti con gli argani lo tradiresti.<br />Non &egrave; vero? E se i pirati scendono a terra, Jim, non pensi<br />che domani potrebbe essere un massacro?&raquo;<br />A quel punto una forte detonazione lo interruppe e una<br />palla di cannone arriv&ograve; squarciando la macchia e and&ograve; ad<br />affondarsi nella sabbia a meno di cinquanta metri dal<br />luogo dove stavamo parlando. E fuggimmo a gambe levate,<br />ciascuno per la sua strada. Per un&rsquo;ora buona frequenti<br />colpi continuarono a scuotere l&rsquo;isola e le palle a sforacchiare<br />con fracasso la boscaglia, mentre io passavo da un<br />nascondiglio all&rsquo;altro, sempre inseguito, almeno cos&igrave; mi<br />pareva, da quei tremendi proiettili. Ma alla fine del bombardamento,<br />pur non osando ancora avventurarmi verso<br />il fortino, dove le palle piovevano pi&ugrave; frequenti, cominciai<br />a riprendere un po&rsquo; di coraggio e dopo un lungo giro ad<br />est, strisciando fra gli alberi, scesi alla spiaggia.<br />Il sole era appena tramontato; la brezza marina si alzava<br />sollevando fruscii nel verde e increspando la superficie<br />opaca della baia; la marea si era ritirata, scoprendo larghi<br />tratti di sabbia, e l&rsquo;aria fredda, seguita al calore del giorno,<br />mi pungeva attraverso la camicia. La Hispaniola era sempre<br />ancorata allo stesso posto; ma in cima all&rsquo;albero maestro<br />sventolava il Jolly Roger, il vessillo nero dei pirati.<br />Mentre stavo guardando, un altro lampo rossastro balen&ograve;,<br />con un tuono che risvegli&ograve; il coro degli echi e un&rsquo;altra palla<br />che tagli&ograve; l&rsquo;aria sibilando. Era la fine del bombardamento.<br />Rimasi qualche tempo a osservare il trambusto che seguiva<br />all&rsquo;attacco. Sulla spiaggia, vicino alla palizzata, alcuni stavano<br />demolendo qualcosa a colpi d&rsquo;ascia: era la nostra pic-<br />109<br />cola disgraziata lancia, come pi&ugrave; tardi mi accorsi. Pi&ugrave; in<br />l&agrave;, presso l&rsquo;imboccatura del fiume, un gran fuoco bruciava<br />in mezzo agli alberi e rischiarava una delle imbarcazioni<br />che faceva la spola tra quel punto e la nave. Gli uomini,<br />che prima avevo visto cos&igrave; corrucciati, adesso mentre remavano<br />schiamazzavano allegri come ragazzi. Ma quelle<br />voci sgangherate tradivano il rum.<br />Mi parve finalmente di potermi incamminare verso il fortino.<br />Ero assai lontano, sulla lingua di terra bassa e sabbiosa<br />che chiude la rada a est e si congiunge a mezz&rsquo;acqua<br />con l&rsquo;isolotto dello Scheletro; ed ecco che, alzatomi in<br />piedi, vidi un po&rsquo; pi&ugrave; in l&agrave; su quella striscia di terra sorgere<br />tra i cespugli bassi, molto alta nel cielo, e di un candore<br />abbagliante, una rupe isolata: e pensai che fosse la rupe di<br />cui Ben Gunn mi aveva parlato, dicendo che se un giorno<br />ci fosse bisogno di una barca avrei saputo dove cercarlo.<br />Camminando rasente la boscaglia raggiunsi la parte posteriore<br />della palizzata, dal lato della riva, e fui presto festosamente<br />accolto dai fedeli compagni.<br />Raccontai subito quello che avevo fatto, dopo di che cominciai<br />a guardarmi intorno. Il fortino, cio&egrave; tetto, muri, pavimento,<br />era tutto fatto di tronchi di pino grezzi. In alcuni<br />punti il pavimento era rialzato di un piede, un piede e<br />mezzo, rispetto al terreno sabbioso. La porta dava in un<br />atrio dove la piccola sorgente sgorgava dentro una vasca alquanto<br />bizzarra, formata solo da una caldaia di ferro, da<br />nave, privata del fondo e interrata nel suolo. Poco rimaneva<br />oltre la struttura della baracca; solo in un angolo si vedeva<br />una lastra di pietra che faceva da focolare e un vecchio recipiente<br />di ferro arrugginito destinato a contenere il fuoco.<br />Le pendici della collinetta e l&rsquo;interno del recinto erano stati<br />disboscati per recuperare il legno per la baracca; i ceppi rimasti<br />testimoniavano quale superbo e splendido bosco era<br />stato distrutto. Dopo l&rsquo;abbattimento degli alberi gran parte<br />del terreno era stato dilavato dall&rsquo;acqua o seppellito sotto<br />110<br />la duna; solo dove scorreva il ruscello che sgorgava dalla<br />caldaia una spessa pelliccia di muschio, alcune felci e piccoli<br />cespugli striscianti aggiungevano una nota di verde tra<br />la sabbia.<br />A ridosso della palizzata &ndash; troppo a ridosso per i miei<br />amici, che pensavano alla difesa &ndash; il bosco prosperava ancora<br />alto e fitto, esclusivamente formato di pini dalla parte<br />del monte, e mescolato di querce sempreverdi dalla parte<br />del mare. La fresca brezza della sera, della quale ho parlato,<br />fischiava attraverso le fessure della rozza costruzione<br />e seminava il pavimento di un&rsquo;incessante pioggia di sabbia<br />fine. La sabbia era ovunque: sabbia negli occhi, tra i denti,<br />nelle nostre minestre, sabbia che danzava nella sorgente in<br />fondo alla caldaia, simile a una zuppa quando spicca il bollore.<br />Un buco quadrato nel tetto faceva da camino: ma solo<br />una parte del fumo vi trovava sfogo; il resto turbinava per<br />la casa costringendoci a tossire e lacrimare. Aggiungete che<br />Gray, la nuova recluta, aveva la testa fasciata per una ferita<br />riportata sfuggendo agli ammutinati, e il povero vecchio<br />Tom, rimasto insepolto, giaceva lungo il muro, rigido sotto<br />lo Union Jack. Non fossimo stati impegnati, saremmo caduti<br />in depressione; ma il capitano Smollett non era uomo<br />da lasciarsi abbattere. Dopo averci chiamato, ci divise in<br />due squadre; da una parte il dottore, Gray e io; dall&rsquo;altra<br />il conte, Hunter e Joyce. Malgrado la stanchezza generale,<br />due furono mandati per legna nel bosco, altri due messi a<br />scavare la fossa per Redruth; il dottore ebbe il posto di<br />cuoco; io di guardia alla porta, e lo stesso capitano andava<br />dall&rsquo;uno all&rsquo;altro incoraggiandoci e dando una mano ove<br />occorreva.<br />Di tanto in tanto il dottore veniva alla porta a respirare un<br />po&rsquo; d&rsquo;aria e a riposare gli occhi irritati dal fuoco; e sempre<br />aveva una parola per me.<br />&laquo;Questo Smollett&raquo; mi disse una volta &laquo;vale pi&ugrave; di me. E<br />ci&ograve; significa qualcosa, Jim.&raquo;<br />111<br />Un&rsquo;altra volta, dopo un lungo silenzio, pieg&ograve; la testa da un<br />lato e mi fiss&ograve; chiedendo: &laquo;Questo Ben Gunn che uomo &egrave;?&raquo;<br />&laquo;Non saprei, signore. Non sono sicuro che sia sano di<br />mente.&raquo;<br />&laquo;Se hai qualche dubbio di&rsquo; pure che non lo &egrave;&raquo; riprese il<br />dottore. &laquo;Un uomo rimasto tre anni a rosicchiarsi le unghie<br />sopra un&rsquo;isola deserta non potr&agrave; mai apparire sano di<br />mente come uno di noi. Non &egrave; conforme alla natura. Ma<br />mi dicevi che sospirava un pezzo di formaggio, no?&raquo;<br />&laquo;S&igrave;, signore, formaggio.&raquo;<br />&laquo;Allora, Jim, vedi che a qualcosa giova essere ghiotto. Conosci<br />la mia tabacchiera, no? E mai mi vedesti prender tabacco.<br />Lo sai perch&eacute;? Perch&eacute; nella tabacchiera tengo un<br />pezzo di formaggio parmigiano: un formaggio fatto in Italia,<br />molto nutriente. Bene, lo terr&ograve; per Ben Gunn.&raquo;<br />Prima di metterci a tavola seppellimmo il vecchio Tom nella<br />sabbia e rimanemmo alcuni minuti a capo scoperto intorno<br />a lui, al vento. Avevamo raccolto un bel mucchio di legna,<br />ma non sufficiente a giudizio del capitano, che scosse la<br />testa e disse che l&rsquo;indomani mattina bisognava rimettersi al<br />lavoro &laquo;con maggior lena&raquo;. Dopo di che, mangiata la pancetta<br />e bevuto ciascuno un buon bicchiere di acquavite, i<br />tre capi si riunirono in un angolo per studiare il da farsi.<br />La situazione sembrava disperata; le provviste erano scarse<br />e la fame ci avrebbe costretti ad arrenderci prima che arrivassero<br />i soccorsi. Conclusero che l&rsquo;unica speranza era<br />di far fuori il maggior numero di pirati, fino a convincerli<br />ad ammainare la bandiera e a fuggire con la Hispaniola.<br />Da diciannove essi erano gi&agrave; ridotti a quindici; altri due<br />erano feriti, e almeno uno, quello colpito vicino al cannone,<br />era in gravi condizioni, se non era morto. Non dovevamo<br />trascurare nessuna occasione per far fuoco, stando<br />bene attenti a non farci colpire.<br />A parte ci&ograve;, avevamo due potenti alleati: il rum e il clima.<br />Quanto al primo, pur a mezzo miglio di distanza, senti-<br />112<br />vamo quei dannati strepitare e cantare fino a notte alta; e<br />quanto al secondo, il dottore scommetteva la sua parrucca<br />che, accampati com&rsquo;erano nella palude e sprovvisti di medicinali,<br />non sarebbe passata una settimana che met&agrave; di<br />loro sarebbero caduti come mosche.<br />&laquo;Cos&igrave;&raquo; aggiunse &laquo;se non siamo noi a crepare prima, non<br />gli sembrer&agrave; vero, a loro, di svignarsela con la Hispaniola.<br />&Egrave; pur sempre una buona nave e potranno riprendere il<br />loro vecchio mestiere.&raquo;<br />&laquo;Sarebbe la prima nave che perdo&raquo; disse il capitano.<br />Io ero morto di stanchezza, come si pu&ograve; immaginare; e<br />quando mi coricai &ndash; il che non fu se non dopo un lungo<br />andare e venire &ndash; dormii come un ghiro.<br />Gli altri erano in piedi da un pezzo e avevano gi&agrave; fatto colazione<br />e accresciuto di un&rsquo;altra buona met&agrave; il mucchio<br />della legna, quando fui svegliato da un trambusto e da voci<br />concitate. &laquo;Bandiera bianca!&raquo; sentii dire; e subito dopo,<br />con un grido di sorpresa: &laquo;Silver in persona!&raquo; Saltai gi&ugrave; e<br />stropicciandomi gli occhi corsi a una feritoia nella parete.</p>
<p>&nbsp;</p>