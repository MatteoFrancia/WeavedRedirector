<h1 id="mcetoc_1bfft0hc71" style="text-align: center;">Capitolo 14</h1>
<h3 id="mcetoc_1bfft3jcf3" style="text-align: center;">Il primo colpo </h3>
<p>&nbsp;</p>
<p>Ero talmente contento di aver seminato Long John, che<br />cominciai a divertirmi osservando con interesse lo strano<br />luogo dov&rsquo;ero capitato. Avevo attraversato una zona paludosa<br />popolata di salici, giunchi e curiosi alberi esotici, ed<br />ero giunto sull&rsquo;orlo d&rsquo;un terreno scoperto, ondulato e sabbioso,<br />esteso circa un miglio, cosparso di rari pini e d&rsquo;un<br />gran numero di alberi contorti, non diversi nella struttura<br />dalla quercia, ma dalla foglia grigio argentea come i salici.<br />All&rsquo;estremit&agrave; della radura si drizzava una delle montagne,<br />con due bizzarri picchi scoscesi che splendevano vivacemente<br />al sole. Provavo ora per la prima volta la gioia dell&rsquo;esploratore.<br />L&rsquo;isola era disabitata; i miei compagni di<br />bordo li avevo lasciati indietro e nulla viveva davanti a me<br />tranne bestie mute e uccelli. Andavo girando tra gli alberi.<br />Qua e l&agrave; fiorivano piante a me sconosciute, qua e l&agrave; sgusciavano<br />serpenti, e uno tir&ograve; fuori la testa da una fenditura<br />82<br />di roccia, e sibil&ograve; verso me con un rumore simile al fischio<br />d&rsquo;una trottola, senza che io neppure sospettassi di aver davanti<br />un nemico mortale, il famoso serpente a sonagli. Entrai<br />poi nel folto di quella sorta di querce (querce<br />sempreverdi, le sentii poi chiamare) che crescevano basse,<br />rasente la sabbia, come pruni, coi rami capricciosamente<br />intrecciati, dal fogliame fitto e compatto come stoppia.<br />Il bosco cominciava dalla cima di un monticello sabbioso e<br />scendeva gi&ugrave; guadagnando in estensione e altezza, fino al margine<br />della vasta palude piena di canne, attraverso la quale il<br />pi&ugrave; vicino dei piccoli ruscelli trovava la via per sboccare nella<br />caletta d&rsquo;ancoraggio. Sotto il sole cocente si alzavano dalla palude<br />esalazioni acri e il profilo del Cannocchiale tremolava immerso<br />nei vapori. Improvvisamente cominci&ograve; tra i giunchi una<br />specie di tramest&igrave;o; un&rsquo;anatra selvatica vol&ograve; via con un grido<br />rauco, un&rsquo;altra la segu&igrave;; e subito sull&rsquo;intero specchio della palude<br />un&rsquo;enorme nuvola di uccelli schiamazzanti rote&ograve; nell&rsquo;aria.<br />Immaginai che alcuni dei miei compagni di bordo stessero avvicinandosi<br />lungo i lati della palude. E non m&rsquo;ingannavo, poich&eacute;<br />presto udii lontana e sommessa una voce che, tendendo<br />l&rsquo;orecchio, sembrava avvicinarsi poco a poco. Questo mi mise<br />in grande agitazione e timore. Strisciai sotto il fogliame d&rsquo;una<br />quercia sempreverde e mi rannicchiai ad ascoltare, muto come<br />un pesce. Un&rsquo;altra voce rispose, e la prima, che ora riconoscevo<br />come quella di Silver, riprese e continu&ograve; a lungo con una<br />torrenziale logorrea, interrotta solo ogni tanto dall&rsquo;altra. A giudicare<br />dal tono, discutevano animatamente e quasi litigavano:<br />ma nessuna parola giungeva distinta ai miei orecchi.<br />Finalmente sembr&ograve; che i due si fossero fermati, e forse<br />anche seduti, poich&eacute; non solo smisero di avvicinarsi, ma<br />nella pausa gli stessi uccelli si acquietarono e a poco a poco<br />scesero a riprendere i loro posti nello stagno. Allora mi accorsi<br />che stavo trascurando il mio lavoro. Dal momento<br />che ero stato cos&igrave; scioccamente ardito da scendere a terra<br />con quei disperati, il meno che potessi fare era di spiarne<br />83<br />le mosse, e mio evidente dovere era avvicinarmi loro il pi&ugrave;<br />possibile, protetto dal fogliame degli alberi ricurvi. Potevo<br />stabilire con sufficiente esattezza la direzione in cui si trovavano<br />gli interlocutori, non soltanto dal suono delle loro<br />voci, ma anche dal modo di comportarsi di alcuni uccelli<br />che tuttora svolazzavano spaventati sulle teste degli intrusi.<br />Strisciando a gattoni con studiata lentezza mi diressi verso<br />di loro e alla fine, alzando la testa, potei, attraverso un<br />buco tra le foglie, spingere lo sguardo in una piccola radura<br />verde vicino alla palude e stretta tra gli alberi, dove<br />Long John Silver e un altro della ciurma stavano parlando<br />uno di fronte all&rsquo;altro. Il sole li investiva in pieno. Silver<br />aveva gettato il suo cappello sull&rsquo;erba e il suo grande volto,<br />liscio e biondo, lucido per il calore, era rivolto verso quello<br />del compagno, nell&rsquo;atto di esortarlo.<br />&laquo;Amico mio&raquo; diceva &laquo;&egrave; perch&eacute; ti tengo in grande considerazione,<br />come l&rsquo;oro, e puoi credermi sulla parola! Se non<br />fossi attaccato a te come la pece, ti pare che sarei qui a metterti<br />in guardia? Tutto &egrave; deciso, tu non puoi n&eacute; togliere n&eacute;<br />aggiungere nulla; &egrave; per salvar la tua testa che ti parlo; se<br />uno di quei cani lo sapesse, che accadrebbe di me, Tom?<br />Dimmi tu, che accadrebbe di me?&raquo;<br />&laquo;Silver&raquo; replic&ograve; l&rsquo;altro col volto in fiamme e la voce rauca<br />come quella del corvo, che tremava come una corda tesa<br />&laquo;Silver, hai una certa d&rsquo;et&agrave;, e sei onesto, almeno tale sei ritenuto;<br />e in pi&ugrave; hai del denaro, che tanti poveri marinai<br />non hanno, e sei anche bravo, se non sbaglio. E vorresti<br />farmi credere che ti lasci comandare da quella massa di gaglioffi?<br />Oh no! Com&rsquo;&egrave; vero che Dio mi vede, preferirei<br />perdere questa mano... Se io rinnego il mio dovere...&raquo;<br />Qui fu interrotto da un rumore improvviso. Avevo appena<br />scoperto uno dei marinai onesti, ed ecco che, nello stesso<br />istante, un altro mi si rivelava. Lontano nella palude qualcosa<br />come un grido di rabbia colp&igrave; l&rsquo;aria; un altro subito<br />lo segu&igrave;, e infine un urlo orribile e prolungato. Le rocce<br />84<br />del Cannocchiale lo riecheggiarono molte volte; l&rsquo;intera<br />moltitudine degli uccelli di palude si alz&ograve; di nuovo in alto,<br />oscurando il cielo con un repentino e tumultuoso volo; e<br />quell&rsquo;urlo disperato mi risuonava ancora dentro mentre il<br />silenzio aveva da tempo ripreso il suo dominio, e soltanto<br />il frusciare degli uccelli che ridiscendevano, e il rombo<br />della risacca lontana turbavano la stanca quiete del pomeriggio.<br />Tom, al rumore, era schizzato come un cavallo sotto<br />lo sprone; ma Silver non mosse ciglio: rimase l&agrave; dov&rsquo;era,<br />leggermente appoggiato alla gruccia, sorvegliando il compagno<br />come un serpente pronto a scattare.<br />&laquo;John&raquo; disse il marinaio stendendo la mano.<br />&laquo;Gi&ugrave; le mani!&raquo; intim&ograve; Silver saltando indietro un metro<br />con la disinvolta rapidit&agrave; di un esperto ginnasta.<br />&laquo;Gi&ugrave; le mani, se preferisci, John Silver&raquo; disse l&rsquo;altro. &laquo;Se<br />hai paura di me, vuol dire che hai la coscienza sporca. Ma,<br />in nome del Cielo, che succede?&raquo;<br />&laquo;Che succede?&raquo; replic&ograve; Silver sorridendo, ma pi&ugrave; in guardia<br />che mai, con gli occhi piccoli come capocchie di spillo<br />nella faccia larga, scintillanti come pezzetti di vetro. &laquo;Che<br />accade? Oh, credo che si tratti di Alan...&raquo;<br />A queste parole il povero Tom avvamp&ograve; di una luce eroica.<br />&laquo;Alan!&raquo; grid&ograve;. &laquo;Allora la sua anima riposi in pace. Era un<br />vero marinaio. Quanto a te, John Silver, tu fosti a lungo<br />mio compagno, ma ora non lo sei pi&ugrave;. Se muoio come un<br />cane, morir&ograve; compiendo il mio dovere. Tu hai fatto uccidere<br />Alan, non &egrave; vero? Ebbene, ammazza anche me, se ne<br />hai il coraggio. Ti sfido.&raquo;<br />Detto ci&ograve;, quel bravo ragazzo volt&ograve; le spalle al cuoco e s&rsquo;incammin&ograve;<br />verso la spiaggia. Ma non doveva andare lontano.<br />Con un grido John si attacc&ograve; a un ramo d&rsquo;albero, e liberata<br />la gruccia dall&rsquo;ascella la scaglio in aria. Lo strano proiettile<br />colp&igrave; Tom proprio in mezzo alla schiena con tale violenza<br />che il poveretto, alzate le braccia ed emesso un gemito,<br />cadde. Era ferito: ma se gravemente o no, chi poteva dirlo?<br />85<br />A giudicare dal rumore, credo che avesse la spina dorsale<br />spezzata. Ma Silver non gli lasci&ograve; il tempo di riprendersi.<br />Agile come una scimmia e pure senza la gruccia, in un<br />lampo gli fu addosso, per ben due volte immerse il coltello<br />fino al manico in quel corpo indifeso. Dal mio nascondiglio<br />lo sentii ansimare forte mentre portava i colpi.<br />Non so veramente cosa sia svenire; ma so che per qualche<br />istante ci&ograve; che mi circondava spar&igrave; dalla mia vista, confuso<br />dentro una nebbia informe. Silver, gli uccelli e l&rsquo;alta vetta<br />del Cannocchiale turbinavano insieme, confusi, davanti ai<br />miei occhi; e non so quante campane e ronzii di voci lontane<br />mi rintronavano gli orecchi. Quando ripresi coscienza,<br />lo scellerato, gruccia sotto il braccio, cappello in<br />testa, gi&agrave; si era ricomposto. Davanti a lui, immobile sull&rsquo;erba,<br />giaceva Tom: ma l&rsquo;assassino non si curava minimamente<br />di lui, badando a pulire sopra un ciuffo d&rsquo;erba il<br />coltello sporco di sangue. Ogni altra cosa era immutata: il<br />sole continuava a splendere implacabile sullo stagno maleodorante<br />e sui picchi delle montagne; e io facevo fatica<br />a convincermi che era stato commesso un omicidio e che<br />una vita umana era stata barbaramente stroncata un momento<br />prima, sotto i miei occhi.<br />John ficc&ograve; la mano nella tasca, prese un fischietto e lo port&ograve;<br />alle labbra, tirandone fuori alcuni suoni modulati che si<br />propagarono nell&rsquo;aria calda. Naturalmente non potevo capire<br />il significato di quel segnale, ma istantaneamente risvegli&ograve;<br />i miei timori. Altri sarebbero arrivati e forse sarei<br />stato scoperto. Due dei nostri erano gi&agrave; stati tolti di mezzo.<br />Dopo Tom e Alan, non avrebbe potuto toccare a me? Subito<br />cominciai a districarmi, strisciando indietro pi&ugrave; velocemente<br />e silenziosamente che potevo verso il punto in cui<br />il bosco si diradava. Intanto sentivo saluti scambiati fra il<br />vecchio filibustiere e i suoi compagni, e queste voci mi mettevano<br />le ali ai piedi. Appena fuori del folto mi misi a correre<br />come mai avevo corso in vita mia, badando poco alla<br />86<br />direzione della mia fuga, pur di allontanarmi dagli assassini.<br />E pi&ugrave; correvo, pi&ugrave; mi cresceva la paura, finch&eacute; si trasform&ograve;<br />in una specie di delirio. In verit&agrave;, chi era pi&ugrave; irreparabilmente<br />perduto di me? Come avrei osato io, al colpo del<br />cannone, raggiungere le scialuppe tra quei demoni fumanti<br />ancora del loro delitto? Il primo che mi avesse visto non<br />mi avrebbe torto il collo come a un beccaccino? E la mia<br />assenza non avrebbe fatto capire loro che sapevo ci&ograve; che<br />mi aspettava? Tutto finito, pensavo. Addio Hispaniola,<br />addio conte, addio dottore, addio capitano! Che mi rimaneva<br />se non morire di fame o per mano degli ammutinati?<br />Intanto continuavo a correre, come ho detto, e senza accorgermene<br />ero giunto ai piedi della piccola montagna dai due<br />picchi, in una zona dell&rsquo;isola dove le querce sempreverdi<br />crescevano meno fitte, e nel portamento e nelle dimensioni<br />somigliavano di pi&ugrave; ad alberi della foresta. In mezzo a queste<br />si ergevano alcuni pini alti di cinquanta e settanta piedi,<br />e l&rsquo;aria era pi&ugrave; fresca che laggi&ugrave; vicino allo stagno.<br />Ma ecco che un nuovo allarme mi fece fermare col cuore<br />in gola.</p>
<p>&nbsp;</p>