<h1 id="mcetoc_1bfft0hc71" style="text-align: center;">Capitolo 17</h1>
<h1 id="mcetoc_1bfftc6sq8" style="text-align: center;">Continua il racconto del dottore:</h1>
<h1 id="mcetoc_1bfftc8nf9" style="text-align: center;">l&rsquo;ultimo viaggio della lancia</h1>
<p>&nbsp;</p>
<p>Questo quinto viaggio fu totalmente diverso dagli altri. Innanzitutto<br />il guscio di noce che ci portava era estremamente<br />carico. Cinque uomini adulti, tre dei quali, Trelawney, Redruth<br />e il capitano alti pi&ugrave; di sei piedi, costituivano gi&agrave; un<br />peso superiore alla sua portata. Aggiungetevi la polvere, la<br />pancetta e i sacchi di gallette. A poppa, l&rsquo;acqua sfiorava il<br />bordo. A pi&ugrave; riprese ne imbarcammo un po&rsquo; e ancora non<br />avevamo coperto un centinaio di metri, che gi&agrave; le mie brache<br />e le falde del mio abito ne erano inzuppate. Il capitano<br />ci fece sistemare il carico e riuscimmo a equilibrare un po&rsquo;<br />meglio la lancia. Ci&ograve; nonostante osavamo appena respirare.<br />Oltre a tutto questo c&rsquo;era anche la marea: un&rsquo;impetuosa<br />corrente ci spingeva a ovest attraverso la baia e poi a sud<br />e al largo per lo stretto che avevamo imboccato il mattino.<br />Le onde mettevano in pericolo la nostra imbarcazione sovraccarica;<br />ma il peggio era che avevamo deviato dalla nostra<br />rotta e ci eravamo allontanati dal nostro punto di<br />approdo dietro il promontorio. Se avessimo lasciato fare<br />alla corrente, saremmo finiti accanto alle barche dove i pirati<br />potevano sorprenderci in ogni istante.<br />&laquo;Non riesco a mantenere la prua sul forte, signore&raquo; dissi<br />al capitano. Manovravo il timone, mentre lui e Redruth,<br />agili tutti e due, vogavano.<br />&laquo;La corrente ci trascina via. Non potrebbe remare un po&rsquo;<br />pi&ugrave; forte?&raquo;<br />&laquo;La lancia imbarcherebbe acqua&raquo; rispose. &laquo;Deve tener<br />duro, signore, se non le spiace: tener duro finch&eacute; vinciamo<br />la corrente.&raquo;<br />Provai, e vidi in effetti che la corrente ci spingeva a ovest,<br />finch&eacute; non misi la prua tutta a est, esattamente ad angolo<br />retto rispetto alla direzione che dovevamo seguire.<br />99<br />&laquo;In questo modo non approderemo mai&raquo; osservai.<br />&laquo;Se &egrave; questa l&rsquo;unica rotta possibile, non c&rsquo;&egrave; che da tenerla&raquo;<br />replic&ograve; il capitano. &laquo;Bisogna continuare a risalire la corrente.<br />Vede, signore, se ci portiamo sottovento al punto di<br />ancoraggio, &egrave; difficile dire dove prenderemo terra, senza<br />considerare il rischio di essere attaccati da quelli delle due<br />barche; mentre se teniamo questa rotta la corrente dovr&agrave;<br />calare, e allora potremo tornare indietro lungo la costa.&raquo;<br />&laquo;La corrente &egrave; gi&agrave; calata, signore&raquo; disse il marinaio Gray<br />che stava a prua. &laquo;Pu&ograve; rallentare un po&rsquo;.&raquo;<br />&laquo;Grazie, ragazzo mio&raquo; risposi, come se niente fra di noi<br />fosse accaduto; poich&eacute; ci si era tacitamente intesi di trattarlo<br />come uno dei nostri. D&rsquo;improvviso il capitano ruppe<br />di nuovo il silenzio, e mi parve che la sua voce fosse sensibilmente<br />alterata.<br />&laquo;Il cannone!&raquo; disse.<br />&laquo;Ci avevo pensato&raquo; dissi, sicuro che alludesse a un possibile<br />bombardamento del forte. &laquo;Ma non potranno mai<br />portare a terra il cannone, e se anche vi riuscissero, non<br />riuscirebbe a trascinarlo attraverso la boscaglia.&raquo;<br />&laquo;Guardi indietro, dottore&raquo; replic&ograve; il capitano.<br />Avevamo completamente dimenticato il lungo pezzo da<br />nove; e, con un fremito di orrore, vedemmo i cinque pirati<br />intenti a togliergli la casacca, com&rsquo;essi chiamavano il guscio<br />di grossa tela cerata che lo ricopriva in navigazione. E,<br />quasi non bastasse, improvvisamente mi venne in mente<br />che le palle e la polvere erano rimaste a bordo, e che bastava<br />un&rsquo;ascia a quegli sciagurati per impossessarsene.<br />&laquo;Israel era il cannoniere di Flint&raquo; disse Gray con voce roca.<br />Sfidando tutti i pericoli ci dirigemmo verso il punto di ancoraggio.<br />Nel frattempo eravamo riusciti a contrastare la<br />corrente, sia pure procedendo con l&rsquo;andatura lenta dei<br />remi, e potei mantenere la prua sulla meta. Ma il brutto<br />era che presentavamo alla Hispaniola il fianco e non la<br />prua, offrendole un bersaglio largo quanto una porta di<br />100<br />granaio. Potei non solo scorgere ma udire quel disgraziato<br />di Israel Hands gettare sul ponte un proiettile.<br />&laquo;Chi di voi due &egrave; il miglior tiratore?&raquo; chiese il capitano.<br />&laquo;Il signor Trelawney senza dubbio&raquo; dissi io.<br />&laquo;Signor Trelawney, vuol avere la cortesia di togliermi di<br />mezzo uno di quegli uomini? Hands possibilmente?&raquo; fece<br />il capitano.<br />Trelawney, con la freddezza d&rsquo;un automa, verific&ograve; l&rsquo;esca<br />del suo fucile.<br />&laquo;Ora&raquo; avvert&igrave; il capitano &laquo;piano con quel fucile, altrimenti<br />affondiamo la lancia. E noi, attenti a mantener l&rsquo;equilibrio<br />mentre lui spara.&raquo;<br />Il conte si mise in posizione, i remi restarono sospesi e noi<br />ci portammo dall&rsquo;altro bordo per tenere la barca in equilibrio.<br />Riusc&igrave; tutto bene e non imbarcammo una goccia<br />d&rsquo;acqua. Nel frattempo sulla nave avevano girato il cannone<br />e Hands, che stava vicino alla bocca con in mano lo<br />scovolo, era di conseguenza il pi&ugrave; esposto. Ma la fortuna<br />non ci fu amica, perch&eacute; si chin&ograve; nel preciso momento in<br />cui Trelawney lasci&ograve; partire il colpo. La palla gli fischi&ograve;<br />sopra la testa, e fu uno degli altri quattro a cadere. Al grido<br />del colpito fecero eco non soltanto i suoi compagni di<br />bordo, ma una moltitudine di voci dalla spiaggia, e guardando<br />in quella direzione vidi gli altri pirati sbucare dalla<br />boscaglia e precipitarsi a prender posto sulle barche.<br />&laquo;Ecco che arrivano le scialuppe&raquo; dissi.<br />&laquo;Allora via!&raquo; grid&ograve; il capitano. &laquo;Non importa se imbarchiamo<br />acqua. Dobbiamo prendere terra: se no, &egrave; finita.&raquo;<br />&laquo;Hanno messo in mare una sola barca, signore&raquo; aggiunsi.<br />&laquo;Gli altri stanno certamente provando a tagliarci la strada<br />via terra.&raquo;<br />&laquo;Faranno una bella sudata!&raquo; replic&ograve; il capitano. &laquo;Marinai<br />a terra, si sa cosa valgono. Non sono loro che mi preoccupano,<br />ma il cannone. Un gioco da ragazzi! La cameriera<br />di mia moglie non sbaglierebbe. Mi avverta, signor conte,<br />101<br />appena vede che stanno per far fuoco, che cerchiamo di<br />schivare il colpo.&raquo;<br />Frattanto eravamo avanzati abbastanza velocemente nonostante<br />il carico e avevamo imbarcato poca acqua. Eravamo<br />ormai vicini alla spiaggia: ancora trenta o quaranta<br />colpi di remo, e l&rsquo;avremmo toccata, poich&eacute; la bassa marea<br />aveva gi&agrave; scoperto una sottile lingua di sabbia ai piedi della<br />macchia. La barca coi pirati non rappresentava pi&ugrave; un pericolo:<br />il piccolo promontorio l&rsquo;aveva gi&agrave; nascosta ai nostri<br />occhi. La marea che ci aveva cos&igrave; duramente ostacolati,<br />ora ci compensava trattenendo i nostri avversari. L&rsquo;unico<br />pericolo rimaneva il cannone.<br />&laquo;Se potessi&raquo; disse il capitano &laquo;mi fermerei per farne fuori<br />un altro.&raquo;<br />Ma era chiaro che a bordo della Hispaniola stavano per<br />sparare. Non avevano nemmeno degnato di uno sguardo<br />il compagno caduto, che non era morto e si sforzava di trascinarsi<br />via di l&agrave;.<br />&laquo;Attenti!&raquo; grid&ograve; il conte.<br />&laquo;Via!&raquo; comand&ograve; il capitano, pronto come un&rsquo;eco. E lui e<br />Redruth remarono indietro con una tale forza che la poppa<br />and&ograve; interamente sommersa.<br />Nel medesimo istante part&igrave; il colpo. E fu questo il primo<br />sentito da Jim, che non aveva avvertito la fucilata del conte.<br />Nessuno pot&eacute; dire con precisione dove fosse passato il<br />proiettile: credo sopra le nostre teste e lo spostamento<br />d&rsquo;aria contribu&igrave; al disastro. Comunque sia, la lancia affond&ograve;<br />lentamente a poppa in tre piedi d&rsquo;acqua, lasciando<br />me e il capitano in piedi, faccia a faccia. Gli altri tre si trovarono<br />a mollo e, borbottando, riemersero completamente<br />zuppi. Fin qui, poco male. Nessuno era rimasto ferito e<br />potevamo guadagnare con sicurezza la riva a piedi. Ma<br />tutte le nostre provviste erano affondate e per colmo di<br />sciagura dei cinque fucili solo due erano utilizzabili. Il mio,<br />che tenevo sulle ginocchia, l&rsquo;avevo abbrancato e portato<br />102<br />in alto con una mossa istintiva. Il capitano portava il suo<br />sulla schiena con una bandoliera, e, per prudenza, col calcio<br />in alto. Gli altri tre erano affondati con la lancia.<br />La nostra inquietudine crebbe sentendo delle voci che attraverso<br />gli alberi si facevano sempre pi&ugrave; vicine. Non solo<br />ci preoccupava l&rsquo;idea di essere tagliati fuori dal fortino,<br />cos&igrave; menomati; ma temevamo anche che Hunter e Joyce,<br />aggrediti da quella mezza dozzina di nemici, non avessero<br />la forze e le capacit&agrave; per resistere. Conoscevamo bene il<br />coraggio di Hunter, ma non eravamo altrettanto sicuri di<br />Joyce: era di certo un piacevole e garbato domestico, maestro<br />nell&rsquo;arte di spazzolare abiti, ma non ugualmente<br />adatto a servire il dio della guerra. Presi da questi pensieri<br />raggiungemmo rapidamente la riva, lasciando alle nostre<br />spalle la povera lancia e una buona met&agrave; delle polveri e<br />delle provviste.</p>
<p>&nbsp;</p>